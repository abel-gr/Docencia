# Activitat: Experimentant amb OpenPose per a la Pose Estimation

## Objectius

- Utilitzar OpenPose, una IA per a la pose estimation, per analitzar vídeos o imatges.
- Comprendre com les tecnologies d'intel·ligència artificial com OpenPose poden detectar i seguir les posicions del cos humà.
- Provar diferents situacions i moviments per observar com respon OpenPose en escenaris variats.
- Reflexionar sobre els resultats obtinguts, analitzant la precisió i les limitacions de la detecció de posició.

## Introducció

OpenPose és una eina d'intel·ligència artificial que utilitza la tecnologia de pose estimation per identificar i seguir les posicions del cos en imatges o vídeos. Aquest tipus de tecnologia és àmpliament utilitzada en aplicacions com la conducció autònoma, la vigilància i la biomecànica per comprendre els moviments del cos humà.

En aquesta activitat, farem servir OpenPose per a l'anàlisi d'imatges.

## Passos per a l'activitat

### Part 1

1. **Captura d'imatges:** Utilitza un dispositiu per capturar imatges de tu mateix/a realitzant diferents moviments amb els braços i les cames o caminant a diferents distàncies de la càmera.

Les imatges que capturis t'han d'ajudar a poder respondre les preguntes de reflexió. Per tant hauries d'incorporar els següents comportaments o les següents accions:

1. **Provoca variacions en la distància:** Intenta col·locar-te a diferents distàncies de la càmera ja que potser no detecta totes les articulacions del teu cos si estàs massa separat i pot ser interessant observar si passa o no.
1. **Oclusions en l'escena:** Col·loca't darrere d'objectes o d'altres persones per comprovar si OpenPose ccontinua detectant el teu cos i les diferents articulacions.
1. **Concentració de persones:** Captura les imatges amb moltes persones a l'escena per a que puguis comprovar si és capaç de seguir bé els moviments de tothom o si hi ha problemes.

### Part 2

1. **Accedeix al web d'OpenPose:** Accedeix al web d'OpenPose [fent click aquí](https://openposeai.com/).
1. **Executa l'anàlisi amb OpenPose:** Carrega imatges i executa OpenPose per a la detecció de posició.


### Part 3

1. **Observa els resultats:** Observa la imatge generada per veure com OpenPose detecta les teves posicions en les imatges. 
1. **Reflexiona:** Respon a les preguntes de reflexió proporcionades per analitzar les limitacions de OpenPose i com podria millorar en diverses situacions.

## Preguntes de reflexió

1. **Provoca variacions en la distància:** Intenta col·locar-te a diferents distàncies de la càmera i observa com OpenPose respon. Creus que algunes parts del teu cos no és capaç de detectar-les quan estàs massa separat de la càmara? Es detecten igual de bé les teves posicions o no es tan precís quan hi ha distància?
1. **Oclusions en l'escena:** Quan altres objectes o persones es col·loquen entre tu i la càmera, com respon OpenPose? Es perden les teves posicions o les detecta igualment?
1. **Concentració de persones:** Si fas la prova amb més persones a l'escena, com afecta la detecció de posició?
1. **Experiència global:** Després de provar diverses situacions, què creus que OpenPose fa millor? I quins aspectes creus que podria millorar?

## Rúbrica d'avaluació

| Aspecte a Avaluar                          | Assoliment Satisfactori (1 punt) | Assoliment Notable (2 punts) | Assoliment Excel·lent (3 punts) |
|--------------------------------------------|-----------------------------------|-------------------------------|---------------------------------|
| **Varia la distància a la càmera**         | Realitza variacions a la distància. | Realitza variacions a la distància i identifica si OpenPose continua detectant totes les articulacions en les diferents distàncies. | Realitza variacions a la distància i identifica si detecta o no totes les articulacions i compara si són detectades amb la mateixa precisió o no a diferents distàncies. |
| **Concentració de persones a l'escena**    | Introdueix 1-2 persones a l'escena i analitza com OpenPose identifica o no els múltiples individus i les seves articulacions. | Introdueix 3-4 persones a l'escena i analitza com OpenPose identifica o no els múltiples individus i les seves articulacions. | Introdueix 5 o més persones a l'escena i analitza com OpenPose identifica o no els múltiples individus i les seves articulacions. |
| **Oclusions en l'escena**                  | Crea una oclusió i observa com afecta la detecció d'OpenPose. | Introdueix dues oclusions, analitzant com OpenPose respon a aquestes interferències. | Introdueix tres o més oclusions, analitzant com OpenPose reacciona. |
| **Experiència global i observacions finals**| Resumeix les impressions generals d'utilitzar OpenPose. | Resumeix les impressions generals d'utilitzar OpenPose i identifica els seus punts forts o febles. | Resumeix les impressions generals d'utilitzar OpenPose i identifica els seus punts forts i febles. |
