# Activitat: Experimentació amb Neural Networks

## Introducció
En aquesta activitat, explorareu l'impacte de modificar el "learning rate" per determinar com això afecta el rendiment del model.

## Objectius
- Experimentar amb el valor del "learning rate" en una xarxa neuronal.
- Analitzar i interpretar els resultats obtinguts després d'ajustar el "learning rate" de la xarxa.


## Context
Ens trobem en un centre de recerca com el Centre de Visió per Computador i us han encomanat a vosaltres i a un equip d'enginyeres i d'enginyers que implementeu una inteligència artificial que sigui capaç de classificar imatges de dígits. És a dir que volen una IA que si li passem una imatge d'un nombre entre el 0 i el 9 ens digui quin nombre és.

Com que sou nous en el departament de recerca us han preparat la IA ja implementada, però us expliquen que les IA tenen molts paràmetres i que s'han d'ajustar de manera diferent per a cada problema...

La vostra tasca és aconseguir trobar quins paràmetres faran que la IA aconsegueixi els resultats més alts possibles, i justificar els experiments realitzats i els resultats obtinguts.

## Què hem de fer?

L'activitat consisteix en l'experimentació amb xarxes neuronals per avaluar l'efecte de variar els paràmetres en la seva arquitectura. Aquests experiments s'hauran d'explicar.

### Part 1: Realització dels experiments

1. **Experiments:**
   - Accediu al classificador d'imatges proporcionat: [https://abel-gr.github.io/Docencia/IA/A3/](https://abel-gr.github.io/Docencia/IA/A3/)
   - Modifiqueu el "learning rate" de la xarxa i enregistreu els valors utilitzats i els resultats obtinguts.
   - Exploreu diverses configuracions per aconseguir *l'accuracy* més alta possible en el conjunt de test.

### Part 2: Reflexió sobre els resultats

1. **Anàlisi dels resultats:**
   - Analitzeu els resultats obtinguts en relació amb els diferents valors de "learning rate" utilitzats.
   - Reflexioneu sobre com el "learning rate" influeix en el rendiment de la xarxa neuronal.
   - Documenteu les observacions i conclusions.

## Rúbrica

| Criteri                         | Assoliment Satisfactori (1 punt)       | Assoliment Notable (2 punts)           | Assoliment Excel·lent (3 punts)                   |
|---------------------------------|-----------------------------------------|---------------------------------------|---------------------------------------------------|
| Temps (Nota individual) | La seva presentació s'ajusta a aproximadament un minut (40-80 segons). | La seva presentació s'ajusta a aproximadament un minut (45-75 segons). | La seva presentació s'ajusta a aproximadament un minut (55-65 segons).  |
| Expressió Escrita (Nota individual) | Les observacions i conclusions estan clarament documentades.  | Les observacions i conclusions estan clarament documentades i s'aprofundeix en l'anàlisi dels resultats.  | Les observacions i conclusions estan clarament documentades, s'aprofundeix en l'anàlisi dels resultats i es proporcionen raonaments significatius sobre l'impacte del "learning rate" en el rendiment de la xarxa neuronal. |
| Experiments Realitzats (Nota individual) | Detalla els canvis de paràmetres i les seves variacions en les mètriques de rendiment.     | Detalla els canvis de paràmetres i les seves variacions en les mètriques de rendiment, demostrant una comprensió de les proves realitzades i dels canvis.  | Aprofundeix en l'anàlisi dels resultats, proporcionant una comprensió substancial dels experiments realitzats i dels seus resultats. Utilitza els resultats per guiar la cerca de paràmetres o per millorar els valors utilitzats o justifica els resultats obtinguts a partir dels paràmetres utilitzats.  |
| Resultats dels Experiments (Nota grupal) | Realitza els experiments amb precisió i registra els resultats de manera adequada, demostrant una comprensió de les proves realitzades.  | Realitza una quantitat substancial d'experiments, amb precisió en els resultats i l'anàlisi dels canvis, demostrant comprensió dels experiments realitzats.  | Ofereix una visió clara i substancial dels resultats, amb conclusions significatives i un fort coneixement dels experiments. |
| Qualitat del Document o Pòster (Nota grupal) | Presenta informació clara i ben estructurada, utilitzant elements visuals per a una millor comprensió.  | Utilitza elements visuals i gràfics per facilitar la comprensió i interpretació dels resultats. Aporta una presentació visual que ajuda a comprendre els resultats, utilitzant elements visuals significatius. | Demostra creativitat i originalitat en la presentació del document, oferint una visió professional. La presentació visual reforça les conclusions de manera clara. |
